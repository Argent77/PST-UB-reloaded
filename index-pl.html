<!DOCTYPE html>
<html lang="pl-PL">
  <head>
    <meta charset="utf-8" />
    <meta name="viewport" content="width=device-width, initial-scale=1.0">
    <title>PS:T Unfinished Business - Reloaded</title>
    <meta name="description" content="A continuation of Qwinn's original PS:T Unfinished Business (PST-UB), updated to be compatible with PST:EE." />
    <meta name="keywords" content="pstee, pst, mod, pst-ub" />
    <link rel="stylesheet" href="css/styles.css" />
  </head>

  <body>
    <div><a name="top" id="top"></a></div>
    <div id="language">
      <ul>
        <li><a href="index.html">English</a></li>
        <li title="French"><a href="index-fr.html">Français</a></li>
        <li title="German"><a href="index-de.html">Deutsch</a></li>
        <li title="Polish">Polski</li>
      </ul>
    </div>

    <header>
      <h1 class="title">PS:T Unfinished Business - Reloaded</h1>
      <div class="subtitle">Kontynuacja oryginalnego PS: T Unfinished Business (PST-UB) Qwinna, zaktualizowana w celu zapewnienia zgodności z PST: EE.</div>
      <hr />
      <p class="about"><strong>Autor: Argent77 (oryginalne PS:T Unfinished Business: Qwinn)</strong></p>
      <ul id="globalnav" class="about">
        <li><strong>Pobierz</strong> (<a href="http://www.shsforums.net/files/file/1220-pst-unfinished-business-reloaded/">SHS</a>)</li>
        <li><strong>Pobierz</strong> (<a href="https://github.com/Argent77/PST-UB-reloaded/releases/latest">GitHub</a>)</li>
        <li><strong>Forum</strong> (<a href="http://www.shsforums.net/forum/553-pst-ub/">SHS</a>)</li>
        <li><strong>Forum</strong> (<a href="https://forums.beamdog.com/discussion/comment/938523">Beamdog</a>)</li>
        <li><strong>Forum</strong> (<a href="http://athkatla.cob-bg.pl/viewtopic.php?t=6895">Athkatla CoB</a>)</li>
        <li><a href="https://github.com/Argent77/PST-UB-reloaded">Projekt</a></li>
        <li>Wersja: 1.5</li>
      </ul>
      <hr />
      <nav>
        <ul>
          <li><a href="#overview">Ogólny zarys</a></li>
          <li><a href="#installation">Instalacja</a></li>
          <li><a href="#components">Komponenty</a></li>
          <li><a href="#credits">Autorzy</a></li>
          <li><a href="#changelog">Historia zmian</a></li>
        </ul>
      </nav>
    </header>

    <main>
      <!-- ================== O V E R V I E W ================== -->
      <section id="overview">
        <h2>Ogólny zarys</h2>
        <p>Ten mod jest kontynuacją napisanego przez Qwinna PS:T Unfinished Business (PST-UB) w wersji 4.12. Został całkowicie odnowiony i jest teraz kompatybilny także z <em>Planescape Torment: Enhanced Edition</em> (PST:EE).</p>
        <p>Mod jest dostępny w językach: angielskim, francuskim, niemieckim, włoskim, polskim, rosyjskim, chińskim i hiszpańskim.</p>
        <hr class="spacer" />
        <p><strong>Wyjątek z oryginalnego "readme":</strong></p>
        <blockquote>
          <p>Ten mod WeiDU zawiera w sobie treści, które firma Black Isle umieściła w zasobach gry Planescape: Torment, chociaż nigdy ich nie ukończyła. Mod dopracowuje tę zawartość oraz dodaje jej blasku tak, abyście mogli cieszyć się nią w grze. I jak się wkrótce przekonacie, jest tego całkiem sporo. Od wersji 4.0 mod dodaje co najmniej 18 niebanalnych, pełnych komponentów.</p>
        </blockquote>
        <hr class="doublespacer" />
        <h3>Przegląd dostępnych komponentów</h3>
        <p><em>Więcej szczegółów można znaleźć w rozdziale <a href="#components">Komponenty</a> poniżej.</em></p>
        <ol>
          <li><p><strong>Wszystkie zalecane komponenty PS:T Unfinished Business:</strong> Poręczne rozwiązanie pozwalające zainstalować wszystkie komponenty oprócz "Losu Deionarry" i "Przywróconych oszustw (niezalecanych)".</p></li>
          <li><p><strong>Przywrócone badania Abla Myśliciela:</strong> Uzupełnia kilka zagadnień, nad którymi pracuje Abel Myśliciel.</p></li>
          <li><p><strong>Przywrócone Mortego kolejne komentarze w Kostnicy:</strong> Przywraca kilka linii dialogowych Mortego w Kostnicy, między innymi bardziej szczegółowy dialog początkowy.</p></li>
          <li><p><strong>Przywrócone zadanie ze świecznikiem:</strong> Przywraca dodatkowe zadanie w Zakopanej Wiosce.</p></li>
          <li><p><strong>Przywrócone rozmowy o losie Deionarry:</strong> Przywraca kilka opcji dialogowych dotyczących losu Deionarry, które na tym etapie powinny już być graczowi znane. Dalsze rozbudowanie tych opcji jest możliwe dzięki komponentowi "Los Deionarry" (patrz niżej).</p></li>
          <li><p><strong>Przywrócony wisior Yemetha:</strong> Przywraca zadanie, które angażuje sześć różnych postaci na dwóch lokacjach, głównie w okolicach gospody "Pod Gorejącym Człekiem". Aby je rozpocząć, porozmawiaj z Kościszczurem na Placu Szmaciarzy.</p></li>
          <li><p><strong>Przywrócone towarzystwo Elicji:</strong> Przywraca do gry Elicję, jej brata oraz jej chłopaka. Wiąże się z nimi małe zadanie.</p></li>
          <li><p><strong>Przywróceni obywatele Klątwy:</strong> Przywraca siedmiu obywateli Klątwy wraz z ich ciekawymi dialogami.</p></li>
          <li><p><strong>Przywróceni więźniowie Klątwy:</strong> Dodaje kolejnych dziewięciu więźniów z ich własnymi dialogami do (oryginalnie dość słabo zaludnionego) więzienia w Klątwie.</p></li>
          <li><p><strong>Przywrócony Karl Parfidor:</strong> W oryginalnej grze można było wynająć kogoś, by zabił Karla Porfidora, choć jego samego nigdy nie spotykaliśmy. Od teraz będzie to możliwe!</p></li>
          <li><p><strong>Przywróceni opryszkowie z Alei Niebezpiecznych Węgłów:</strong> Przywraca niektóre dialogi i skrypty, dzięki czemu zbiry w Alei stają się wreszcie świadome tego, jak zmienia się wokół nich sytuacja.</p></li>
          <li><p><strong>Przywrócony Morte i Zęby Ingressy:</strong> Przywraca bardzo zabawny (pozbawiony udźwiękowienia) banter rozgrywający się między Tobą, Mortem a Zębami Ingressy. Zanim Morte będzie mógł zacząć używać tych Zębów, to Ty musisz ich użyć pierwszy w jego obecności.</p></li>
          <li><p><strong>Przywrócone przedmioty:</strong> Przywraca Zęby Biesa, Kolczaste Rękawice, Rękawice Rozrywania, Oko Vekny, Diablą Zapłatę i Pióro Chaosu.</p></li>
          <li><p><strong>Przywrócone rozmowy i komentarze w drużynie:</strong> Przywraca 27 w pełni udźwiękowionych flirtów między Mortem a zombicami, 15 udźwiękowionych, zabawnych banterów między różnymi NPCami, komentarz Sławy, nowy podkład muzyczny w gospodzie "Pod Gorejącym Człekiem". Ponadto, podczas rozmowy z członkami twojej drużyny, usłyszysz odpowiedni dla danej postaci temat muzyczny, między innymi nowy utwór dla Mortego.</p></li>
          <li><p><strong>Przywrócona Mebbet:</strong> Przywraca dwa znaczące, porzucone bloki dialogowe z Mebbet.</p></li>
          <li><p><strong>Przywrócone spotkania w Niższej Dzielnicy:</strong> Przywraca 9 istot na głównym obszarze Niższej Dzielnicy, 6 w pobliżu licytującego niewolników Derana i 2 postacie w pobliżu Lenny'ego.</p></li>
          <li><p><strong>Przywrócone wpisy do bestiariusza:</strong> Przywraca opisy wielu pozycjom w bestiariuszu. Dodaje też nowy wpis dotyczący alu-biesa Vrisziki tak, żeby pasował do pozostałych opisów. W odpowiednim momencie fabuły zmienia też ilustrację Istoty Wiekuistej z cienistej figury na jej w pełni oświetloną wersję.</p></li>
          <li><p><strong>Przywrócona siedziba Lotara:</strong> Przywraca do siedziby Lotara w Niższej Dzielnicy kilku strażników oraz pomniejsze skarby, których nie można spotkać w żadnym innym miejscu w grze.</p></li>
          <li><p><strong>Przywrócona Kamienica Zbójców:</strong> Dodaje więcej możliwości odgrywania postaci w Kamienicy Zbójców. Zbiry są początkowo neutralne, a przynależność do frakcji Chaosytów otwiera dostęp do ukrytych drzwi. Ten komponent jest dostępny tylko dla PST:EE. W oryginalnej wersji te opcje przywraca PS:T Fixpack Qwinna.</p></li>
          <li><p><strong>Mod Los Deionarry:</strong> Dodaje wiele nowych treści (w tym 180 nowych linii dialogowych), które pozwolą graczowi poznać losy Deionarry, zanim będzie za późno, aby cokolwiek z tym jeszcze zrobić. Po odtworzeniu w grze nowej zawartości kolejne 30-40 linii oryginalnych dialogów również stanie się dostępne dla gracza.</p></li>
          <li><p><strong>Przywrócone oszustwa (niezalecane):</strong> Udostępnia graczowi dwa pozwalające na oszustwa przedmioty: "Miecz Wh'ynn" aka "Ostrze Oszustów" oraz "Księgę Oszustw".</p></li>
        </ol>
        <hr class="spacer" />
        <p>Odwiedź <a href="http://www.shsforums.net/forum/553-pst-ub/">SHS Forums</a> , <a href="https://forums.beamdog.com/discussion/comment/938523">Beamdog Forums</a> lub <a href="http://athkatla.cob-bg.pl/viewforum.php?f=9">Athkatla CoB</a> jeśli masz jakieś pytania. Najświeższą wersję możesz pobrać ze <a href="http://www.shsforums.net/files/file/1220-pst-unfinished-business-reloaded/">Spellhold Studios</a> lub z <a href="https://github.com/Argent77/PST-UB-reloaded/releases/latest">GitHuba</a>.</p>
        <div class="back">
          <a class="novisit" href="#top">POWRÓT NA GÓRĘ</a>
        </div>
      </section>

      <!-- ================== I N S T A L L A T I O N ================== -->
      <section id="installation">
        <h2>Instalacja</h2>
        <p>Jest to mod WeiDU, co oznacza, że jego instalacja jest naprawdę łatwa. Wypakuj po prostu pobrane archiwum do folderu z grą i uruchom <em>"setup-PST-UB-reloaded.exe"</em>. Teraz podążaj tylko za instrukcjami i gotowe. Po zainstalowaniu moda zaleca się rozpoczęcie nowej gry.</p>
        <h3>Uwagi dla PS:T:</h3>
        <p>Unfinished Business był tworzony i testowany na czystej instalacji czteropłytowej wersji Planescape: Torment, na której zainstalowano jedynie oficjalny PS:T Patch 1.1 ze strony Sorcerer's Place oraz PS:T Ultimate WeiDU Fixpack.</p>
        <p>Przed zainstalowaniem PS:T Unfinished Business zaleca się instalację PS:T Fixpacka. Readme Fixpacka zawiera instrukcje, które mogą pomóc w stworzeniu odpowiedniej bazy dla wszystkich pozostałych modów, a także informacje na temat uaktualnienia wersji czteropłytowej i ewentualnej instalacji łatki językowej.</p>
        <p>Gdy już uzyskasz zaktualizowaną i pozbawioną błędów wersję gry, możesz instalować w dowolnej kolejności wszystkie pożądane mody WeiDU. Na przykład po zainstalowaniu Fixpacka możesz to samo zrobić z Qwinn's PS:T Tweak Pack i Unfinished Business. I nie ma znaczenia, który z nich zainstalujesz jako pierwszy. Wszystkie mody WeiDU tworzone są bowiem tak, żeby zgodnie ze sobą współpracować i nie wywoływać żadnych konfliktów.</p>
        <h3>Uwagi dla PST:EE:</h3>
        <p>Ponieważ PST:EE zawiera już większość komponentów PS:T Fixpacka, nie ma potrzeby instalowania niczego więcej, aby przygotować grę dla Unfinished Business.</p>
        <h3>Ważne:</h3>
        <p>PST:EE w wersji 3.1.4 lub wcześniejszej zawiera błąd, który usuwa wszystkie zainstalowane mody za każdym razem, gdy drużyna odwiedzi lub ustawi od nowa Labirynt Modronów. By ominąć ten problem, zaleca się pobranie i zainstalowanie jako ostatniej pozycji z listy modów <a href="http://www.shsforums.net/files/file/741-generalized-biffing/">Generalized Biffing</a>.</p>
        <div class="back">
          <a class="novisit" href="#top">POWRÓT NA GÓRĘ</a>
        </div>
      </section>

      <!-- ================== C O M P O N E N T S ================== -->
      <section id="components">
        <h2>Komponenty</h2>
        <ol class="gappedlist">
          <li>
            <p><strong>Wszystkie zalecane komponenty PS:T Unfinished Business</strong></p>
            <p>Ten komponent dokona instalacji całego moda z wyłączeniem komponentów: "Mod Los Deionarry" i "Przywrócone oszustwa (niezalecane)".</p>
          </li>
          <li>
            <p><strong>Przywrócone badania Abla Myśliciela</strong></p>
            <p><strong>Z Readme PST-UB:</strong></p>
            <blockquote>
              <p>95% tego, co jest niezbędne, by Abel Myśliciel przeprowadził dla ciebie badania, znajduje się w oryginalnych plikach gry. Ten komponent dopracowuje je i uzupełnia. Od wersji 3.0 moda badania powinny zająć Ablowi około 20 godzin gry.</p>
            </blockquote>
          </li>
          <li>
            <p><strong>Przywrócone Mortego kolejne komentarze w Kostnicy</strong></p>
            <p>Ten komponent posiada dwa warianty. Pierwszy z nich przywraca oryginalny dialog początkowy Mortego oraz jego komentarze do księgi Dhalla. Drugi przywraca jedynie komentarze do księgi Dhalla.</p>
            <p>Początkowy dialog Mortego zawiera wiele wątków, które powtórzą się w przyszłości w innych rozmowach z Mortem lub innymi postaciami. Na tym etapie rozgrywki poznawanie tych wszystkich szczegółów wydaje się raczej pozbawione sensu. Z tego powodu tylko drugi wariant został włączony do komponentu "Wszystkie zalecane komponenty PS:T Unfinished Business" (patrz wyżej).</p>
            <p><strong>Z Readme PST-UB:</strong></p>
            <blockquote>
              <p>Ten komponent przywraca dwa fragmenty z Kostnicy dotyczące Mortego, Są to: "Oryginalne wejście Mortego", które przywracał Restoration Pack, ale które rozwiązałem zupełnie inaczej, oraz "Komentarze Mortego do księgi Dhalla" ze SKARDAVNELNATE'S AIP, które również zaimplementowałem w nieco inny sposób.</p>
              <p>(Dalsze szczegóły dotyczące sposobów przywracania komponentów przez różnych modderów w angielskim Readme - przyp. tłum.)</p>
            </blockquote>
          </li>
          <li>
            <p><strong>Przywrócone zadanie ze świecznikiem</strong></p>
            <p><strong>Z Readme PST-UB:</strong></p>
            <blockquote>
              <p>Zadanie to przywracał już wcześniej samodzielny mod Plattera, SKARDAVNELNATE dodał do niego kilka ulepszeń w Zakopanej Wiosce. Większość zawartości tej przygody znajdowała się od początku w plikach gry. Lokacje, przedmioty, stworzenia i linie dialogowe - wszystko już tam było, tyle że nieaktywne. Platter dołożył kilku aktorów i parę skryptów, a SKARDAVNELNATE dodał zadanie do dziennika, naprawił nieliczne błędy i skorygował kolorystykę postaci. Qwinn opracował kilka dodatkowych skryptów dla portali.</p>
            </blockquote>
          </li>
          <li>
            <p><strong>Przywrócone rozmowy o losie Deionarry</strong></p>
            <p><strong>Z Readme PST-UB:</strong></p>
            <blockquote>
              <p>SKARDAVNELNATE o swoim komponencie: "Jest kilka opcji dialogowych (dotyczących losu Deionarry), które są niedostępne przed Fortecą Żalu. Część z nich jest jednak wystarczająco ogólnikowa, żeby Bezimienny nie poznał zbyt wielu szczegółów. Chociaż po skorzystaniu z kamienia wspomnień Deionarry i po rozmowie z Iannisem powinien móc już się domyślać, co się wydarzyło. Dialog Iannisa obfituje w szczegóły, ale przy zainstalowanym komponencie wszystko powinno układać się w logiczną całość."</p>
              <p>Zauważ jednak, że nie jest to mod "Los Deionarry", w którym również przywrócono dotyczące jej wypowiedzi Iannisa, ale w którym Bezimienny dyskutuje na tematy, których nie ma prawa znać. Wersja SKARDAVNELNATE'go przywraca tylko te fragmenty, które gracz może rozumieć na tym etapie gry. Gdybyś jednak chciał  czegoś więcej, to zapoznaj się z komponentem "Los Deionarry", który dostępny jest w UB od wersji 3.0 wzwyż i przywraca wszystkie dotyczące jej dialogi, oraz dodaje trochę nowej zawartości.</p>
            </blockquote>
          </li>
          <li>
            <p><strong>Przywrócony wisior Yemetha</strong></p>
            <p><strong>Z Readme PST-UB:</strong></p>
            <blockquote>
              <p>Ten komponent, pierwotnie opublikowany przez SKARDAVNELNATE, jest prawdopodobnie największym przywróceniem w tym modzie. Pojawia się w nim sześciu aktorów, rozmieszczonych na dwóch różnych lokacjach, przeważnie wewnątrz lub w pobliżu gospody "Pod Gorejącym Człekiem". Żeby rozpocząć przygodę, porozmawiaj po prostu z Kościszczurem na Placu Szmaciarzy. Zauważ jednak, że nie jest to Kościszczur z oryginalnej gry, tamten nazywa się teraz Kosa. Zmianę tę wprowadza PS:T Ultimate WeiDU Fixpack for PST i została ona zaimplementowana także w UB, aby uniknąć pomyłek.</p>
              <p>Ogromna większość plików tego zadania, w tym wszystkie dialogi, znajdowała się w grze, wymagała tylko naprawienia drobnych błędów i literówek, by móc płynnie działać. Przywrócenie ograniczyło się tylko do dodania aktorów wraz z kontrolującymi ich skryptami do plików obszarów.</p>
            </blockquote>
          </li>
          <li>
            <p><strong>Przywrócone towarzystwo Elicji</strong></p>
            <p><strong>Z Readme PST-UB:</strong></p>
            <blockquote>
              <p>Pierwotnie przywrócony przez SKARDAVNELNATE, później udoskonalony przez Qwinna, komponent ten dodaje do gry Elicję, oraz jej brata i chłopaka. Wiąże się z nimi pewne małe zadanie. Tutaj także dialogi, postacie itp. były już w zasobach gry. SKARDAVNELNATE umieścił tylko aktorów na lokacjach i naprawił kilka popsutych skryptów, a Qwinn poprawił jeszcze kilka dialogów. </p>
            </blockquote>
          </li>
          <li>
            <p><strong>Przywróceni obywatele Klątwy</strong></p>
            <p><strong>Z Readme PST-UB:</strong></p>
            <blockquote>
              <p>Siedmiu intrygujących obywateli Klątwy, każdy z własnym dialogiem, wygrzebani przez SKARDAVNELNATE'go z plików, które nie zostały zaimplementowane w grze.</p>
            </blockquote>
          </li>
          <li>
            <p><strong>Przywróceni więźniowie Klątwy</strong></p>
            <p><strong>Z Readme PST-UB:</strong></p>
            <blockquote>
              <p>Ten komponent został po raz pierwszy przygotowany przez Qwinna wraz z PS:T Unfinished Business. Zastanawialiście się kiedyś, dlaczego więzienie w Klątwie, jedno z większych wśród Sfer, ma tak niewielu więźniów? Nawet żadna epidemia nie mogła tego usprawiedliwić. Można ich tam było spotkać co najwyżej trzech, o ile wcześniej samemu się ich tam wysłało. A potem jeszcze kilku, którzy zresztą zaraz byli posiekani na kawałki, i to wszystko. W zasobach gry było jeszcze dziewięć dodatkowych postaci i dialogów, których nigdy nie przypisano do lokacji. Ten komponent naprawia tę sytuację. I jeśli jakimś trafem drzwi do ich cel zostaną kiedyś otwarte, a w więzieniu wybuchną zamieszki i chaos, to nie licz na to, że nowi więźniowie nie wykorzystają swojej szansy!</p>
            </blockquote>
          </li>
          <li>
            <p><strong>Przywrócony Karl Parfidor</strong></p>
            <p><strong>Z Readme PST-UB:</strong></p>
            <blockquote>
              <p>Jeszcze jeden ciekawy komponent pierwotnie przywrócony przez SKARDAVNELNATE'go. W oryginalnej grze można było wynająć kogoś, by zabił Karla Parfidora, ale jego samego spotkać się nie dało. Teraz jest to już możliwe! Tak, jak w przypadku pozostałych komponentów UB, odblokowane przez ten komponent dialogi zostały napisane przez ludzi z Black Isle. Gdy już sprzątniesz Karla Parfidora, to będziesz mógł, również zgodnie z początkowymi założeniami, spotkać kogoś z administracji Klątwy. Qwinn dodał tutaj kilka skryptów, dzięki którym wynajęta pomoc nie zniknie po prostu, a Karl Parfidor nie zostanie w jakiś magiczny sposób podmieniony.</p>
            </blockquote>
          </li>
          <li>
            <p><strong>Przywróceni opryszkowie z Alei Niebezpiecznych Węgłów</strong></p>
            <p><strong>Z Readme PST-UB:</strong></p>
            <blockquote>
              <p>Ten komponent został dodany przez Qwinna w PS:T Unfinished Business. Bandyci z Alei zawsze mocno mnie drażnili. Wydawali się niezbyt bystrzy, jakby interesowali się tylko tym, czy już im zapłaciliśmy, czy nie. Często powtarzali, żeby poczekać na miejscu, a ktoś już wkrótce z nami porozmawia. Oczywiście okazywało się to nieprawdą, o ile tylko nie znaleźliśmy się w pobliżu wyjścia z lokacji. Na szczęście udało mi się odkopać kilka linii dialogowych (i to zgodnych z nazewnictwem PS:T), w których opryszkowie są świadomi tego, co się dookoła nich dzieje, reagują na wydarzenia, i nie będą już, aż po ostatniego mężczyznę czy kobietę, opętani tylko wizją twoich dziesięciu miedziaków.</p>
            </blockquote>
          </li>
          <li>
            <p><strong>Przywrócony Morte i Zęby Ingressy</strong></p>
            <p><strong>Z Readme PST-UB:</strong></p>
            <blockquote>
              <p>Kolejny komponent dodany przez Qwinna w PS:T Unfinished Business. Przywraca bardzo zabawny (pozbawiony udźwiękowienia) banter rozgrywający się między Tobą, Mortem a Zębami Ingressy. Zanim Morte będzie mógł zacząć używać tych Zębów, to Ty musisz ich użyć w jego obecności.</p>
              <p>Proszę jednak pamiętać, że w przeciwieństwie do pozostałych komponentów UB ten zawiera w sobie dialogi, których nie było wcześniej w niezmodowanej grze. Konieczne były dwie króciutkie linie, by zgrabnie połączyć ze sobą istniejące bloki. Co więcej, musiałem napisać zakończenie tego bantera po to, by ominąć ograniczenia silnika. Nie ma bowiem możliwości, by automatycznie wyposażyć Mortego w Zęby, a tak właśnie kończył się banter oryginalnie (i z tego zapewne powodu został wycięty z gry). Bez mała cały dialog, aż do momentu wyekwipowania Mortego w Zęby Ingressy, to oryginalny materiał Black Isle. Wszystko, co pojawia się później, zostało napisane przeze mnie, by obejść ograniczenia silnika gry.</p>
              <p>A skoro napisanie tego zakończenia okazało się konieczne, to postanowiłem nieźle się przy tym zabawić. Mam nadzieję, że moje dzieło wyda wam się równie ciekawe, jak oryginalna zawartość. Annie (o ile tam będzie) spodoba się ono na pewno. Rozwijałem oryginalny banter z uwzględnieniem "dobrej" i "złej" ścieżki... przynajmniej przez jakiś czas.</p>
            </blockquote>
          </li>
          <li>
            <p><strong>Przywrócone przedmioty</strong></p>
            <p><strong>Z Readme PST-UB:</strong></p>
            <blockquote>
              <p>Od wersji 2.0 komponent przywraca następujące przedmioty: Amulet Ze Szczura, Zęby Biesa, Kolczaste Rękawice, Rękawice Rozrywania, Oko Vekny, Diablą Zapłatę i Pióro Chaosu. Oprócz Amuletu Ze Szczura, wszystkie one były pierwotnie przywracane przez Restoration Pack.</p>
              <p>Wersja 3.0 Ultimate WeiDU Fixpack naprawia błąd związany z ograniczeniami w używaniu Amuletu Ze Szczura. Od teraz mogą go używać, co jest zgodne z początkowymi założeniami, jedynie Chaosyci. Poprzednie obejścia, dzięki którym mogły go używać wszystkie postacie o chaotycznym charakterze, zostały już usunięte. Amulet można zdobyć u Jazgoczącego Dzikusa, jeśli tylko jesteś Chaosytą, zadasz mu odpowiednie pytanie i posiadasz w swoim ekwipunku pewien odpowiedni przedmiot. Instalując ten komponent w klasycznym PST bez zainstalowania Fixpacka, nie będziesz w stanie używać Amuletu Ze Szczura.</p>
              <p>Zęby Biesa (może ich używać Morte), Kolczaste Rękawice oraz Rękawice Rozrywania znajdują się w ofercie kupca imieniem Murk, który został przywrócony w Klątwie. Przedmioty znajdowały się już w jego sklepie, wszystko, co musiałem zrobić, to przywrócić tylko samego kupca.</p>
              <p>Oko Vekny nie będzie dostępne aż do późnego etapu gry... Nie zapomnij odwiedzić Vrisziki po którymkolwiek powrocie do Sigil.</p>
              <p>Diablą Zapłatę i Pióro Chaosu można będzie znaleźć w jakichś pojemnikach w Sigil. Podobno... ale któż to może wiedzieć.</p>
            </blockquote>
          </li>
          <li>
            <p><strong>Przywrócone rozmowy i komentarze w drużynie</strong></p>
            <p><strong>Z Readme PST-UB:</strong></p>
            <blockquote>
              <p>UB w wersjach 1.0 i 2.0 nie dodawało  żadnych nowych banterów, a jedynie trzy udźwiękowione komentarze. Jeden z nich pochodził z Restoration Pack. Był to komentarz Sławy na temat Upadłego, który pojawiał się przy jej pierwszej wizycie w tej części Ula, w której znajduje się Salon Tatuażu. Qwinn dodał dwa kolejne, oba w Dzielnicy Urzędników. Jeden pojawiał się podczas pierwszej tam wizyty Mortego, a drugi podczas pierwszej wizyty Sławy.</p>
              <p>UB w wersji 3.0 znacznie rozwija ten komponent. Przywrócone zostało dwadzieścia siedem w pełni udźwiękowionych flirtów Mortego z zombicami, którymi można się cieszyć już na samym początku gry. Morte odezwie się po krótkiej chwili od rozmowy z jakąkolwiek zombicą w Kostnicy. Dodano także piętnaście interesujących, udźwiękowionych banterów pomiędzy przeróżnymi NPCami, oraz komentarze Sławy, które wygłasza podczas pierwszych wizyt we wszystkich częściach Ula. Pamiętaj jednak, że nie zobaczysz wszystkich piętnastu banterów bez zainstalowania odpowiedniego komponentu z Qwinn's Tweak Pack for PST, lub innego akceleratora banterów dla PST:EE.</p>
              <p>Wersj 4.0 dodaje jeszcze więcej dźwięków i banterów. Przebiłem się przez wszystkie dostępne pliki dźwiękowe i dodałem każdy banter, który dało się bezpiecznie wykorzystać. A także nową muzykę! "Smoldering Corpse Alternate" z oficjalnego soundtracku do PS:T wybrzmi teraz podczas każdej nocnej (czasu gry, oczywiście) wizyty w "Gorejącym Człeku". I wreszcie, podczas rozmów z członkami twojej drużyny usłyszysz ich własne motywy muzyczne. Wcześniej pojawiały się one w grze bardzo rzadko. Temat muzyczny Mortego nie był dostarczony razem z grą, ale usłyszymy go dzięki oficjalnemu soundtrackowi. Obydwa nowe utwory zostały napisane przez Marka Morgana.</p>
            </blockquote>
            <p><strong>Uwagi dla PST:EE:</strong></p>
            <p>Ze względów technicznych nie da się zaimplementować indywidualnych reakcji NPCów na zamknięte drzwi czy pojemniki ani na skopiowanie zwoju do księgi czarów. Ponieważ jednak PST:EE jest wciąż rozwijany przez Beamdoga, możliwe, że ta funkcja pojawi się wraz z którąś z przyszłych poprawek. Komponent ten przywróci jednak ogólny efekt dźwiękowy dla kopiowania zwojów do księgi czarów.</p>
          </li>
          <li>
            <p><strong>Przywrócona Mebbet</strong></p>
            <p><strong>Z Readme PST-UB:</strong></p>
            <blockquote>
              <p>Ten komponent, nowość w UB wersji 3.0, przywraca dwa znaczące, wcześniej porzucone bloki dialogowe z Mebbet. Jeden z nich, składający się z kilku linii, powinien pojawić się po tym, gdy przenocujesz w jej chatce w wyniku przeprowadzonej z nią rozmowy. Dialog ten zaowocuje też kolejnym wpisem do dziennika. Drugi blok to "Opowieść Mebbet o Raveli", który będzie można odtworzyć tylko przed wyprawą do Labiryntu Raveli. Ten także pociąga za sobą wpis do dziennika. Brzmi ciekawie, prawda?</p>
            </blockquote>
          </li>
          <li>
            <p><strong>Przywrócone spotkania w Niższej Dzielnicy</strong></p>
            <p><strong>Z Readme PST-UB:</strong><p>
            <blockquote>
              <p>Ten komponent, nowość w UB wersji 3.0, jest połączony razem z resztą Zalecanych Komponentów. Przywraca on dziewięć istot na głównej lokacji Niższej Dzielnicy, spośród których siedem posiada nowe dialogi, które znajdowały się w plikach gry. Komponent przywraca także część dialogu jednej z istniejących postaci; był on dotąd niedostępny, gdyż postać opuszczała Dzielnicę.</p>
              <p>Najciekawszym dodatkiem jest jednak Hailcin'n, obliźniony i wytatuowany wojownik githzerai, który kręci się w tej samej okolicy, co Kii'na. To bardzo barwna postać, która na szczęście nie wypomina Dak'konowi jego historii. Przywrócenie Hailcin'na było bardzo łatwe, w zasobach gry były już wszystkie jego pliki i skrypty. Musiałem tylko postawić go na jego miejscu i dokonać paru drobnych korekt w dialogach. Rozmowa z nim jest barwna i szczegółowa.</p>
              <p>Kolejne sześć istot bazuje na dwóch nieużywanych plikach dialogowych, reprezentują one klientów stojących wokół Derana, licytatora niewolników. Podobnie jak z klientami na aukcji Giltspura, mamy tu trzech mężczyzn i trzy kobiety. Rozmowa z nimi wywoła jeden z trzech losowych dialogów odpowiedni dla danej płci. Dialogi nie wymagały żadnej korekcji, ale byłem zmuszony wybrać sprite'y dla nowych postaci i napisać dla nich skrypty. Bazowałem przy tym na (naprawionych przez Fixpacka) skryptach klientów Giltspura. Cała ta szóstka również dodaje lokacji sporo kolorytu.</p>
              <p>Kolejne dwie postacie, robotnicy pracujący nad dziwnym, niezidentyfikowanym urządzeniem, zostają przywróceni w pobliżu miejsca, które upodobał sobie Lenny. Bazują oni na istniejącym złożonym skrypcie dla przemieszczających się robotników. Nie mieli oni przewidzianych żadnych specjalnych dialogów, ale w plikach wciąż dostępnych jest sporo nieprzypisanych linii. Jeśli spróbujecie z nimi porozmawiać, to jeden z nich otrzymał ogólną odzywkę mieszkańca Niższej Dzielnicy, a drugi oryginalną, chyba nigdzie wcześniej nieużywaną "I'm working, leave me be" (nie jestem w tej chwili w stanie znaleźć tłumaczenia tej linii w zasobach gry - przyp. tłum.).</p>
              <p>I wreszcie, jeśli dostarczycie Ki'inie informacji, które spowodują, że opuści Dzielnicę, to wróci ona po jakimś tygodniu i pozwoli wam cieszyć się, wcześniej niedostępną, resztą swojego dialogu.</p>
            </blockquote>
          </li>
          <li>
            <p><strong>Przywrócone wpisy do bestiariusza</strong></p>
            <p><strong>Z Readme PST-UB:</strong></p>
            <blockquote>
              <p>Ten komponent, nowość w UB wersji 4.0, został po raz pierwszy przywrócony przez Kung Fu Mana w jego Restoration Packu. Większość tych wpisów została włączona do Fixpacka w wersji 3.0, ale od wersji 4.0 stały się osobnym komponentem w ramach UB. Zmiany dotknęły fragmentów dotyczących Anny, Dak'kona, Dhalla, Grabarzy (mężczyzn i kobiet), Sławy, Ignusa, Lotara, Nordoma, Triasa i Vhailora.</p>
              <p>Ponadto, w tekście gry znajdował się wpis dotyczący alu-biesa Vrisziki, ale nie posiadał on odpowiedniego portretu. Na szczęście MaeBe, jeden z użytkowników forum SHS odpowiedział na moją prośbę i zmodyfikował istniejący portret Aasimara. Kolejny użytkownik, Leila, udoskonaliła jeszcze tę ilustrację, czyniąc z niej doskonały dodatek do bestiariusza. Wydaje mi się, że pasuje teraz do stylu PS:T i jestem bardzo wdzięczny obojgu za użyczenie mi swoich umiejętności.</p>
              <p>I wreszcie, dzięki naszemu znawcy silnika gry, scientowi, możecie w bestiariuszu obejrzeć ulepszony portret Wiekuistej Istoty. Zmieni się on od cienistego zarysu do w pełni oświetlonego wizerunku po tym, gdy pierwszy raz osobiście spotkacie Wiekuistą Istotę, co jest zaznaczone w grze króciutkim filmikiem. Sprawdźcie go koniecznie przed rozpoczęciem dialogu, gdyż potem może już nie być na to czasu.</p>
            </blockquote>
            <p><strong>Uwagi modderskie:</strong></p>
            <p>Modyfikacja rozszerza możliwości bestiariusza dla PST:EE. Może on teraz wyświetlać różne obrazy w oparciu o jedną z dwóch definicji w pliku BGEE.LUA. Nowa pozycja 'iglobal' określa zmienne odczytywane tylko dla obrazów. Gdy ta zmienna nie zostanie odnaleziona, zamiast tego sprawdzony zostanie 'global'. Jest to w pełni wstecznie kompatybilne z dowolną implementacją niezmodowanej gry.</p>
          </li>
          <li>
            <p><strong>Przywrócona siedziba Lotara</strong></p>
            <p>Ten komponent przywraca do domu Lotara w Niższej Dzielnicy jeden rodzaj istoty i jeden przedmiot, które nie były dotąd wykorzystane. Tą istotą jest Ghul Kamienny Golem. Jednego z nich można znaleźć na straży komnaty czaszek, a drugiego w prywatnych komnatach Lotara. Ich skarb zawiera pomniejszy magiczny artefakt, którego nie spotkamy w żadnym innym miejscu w grze.</p>
            <p>Komponent dodaje też dwie dodatkowe szanse na zdobycie Maści z Gorgony, której można będzie teraz użyć w domu Lotara. Będzie to możliwe w Przybytku Zaspokajania Żądz Intelektualnych oraz u Pestla po tym, gdy już mu się pomoże. Maść z Gorgony dzieliła też swoją ikonę w ekwipunku z Płynem do Balsamowania, od teraz będzie ona posiadać własną, nieużywaną wcześniej w grze ikonę.</p>
          </li>
          <li>
            <p><strong>Przywrócona Kamienica Zbójców <em>(tylko dla PST:EE)</em></strong></p>
            <p>Ten komponent powstał w oparciu o PS:T Fixpack Qwinna. Chociaż większość usprawnień z tego moda została włączona bezpośrednio do PST:EE, to ten element został z jakiegoś powodu pominięty przez deweloperów.</p>
            <p><strong>Z Readme PST Fixpack:</strong></p>
            <blockquote>
              <p>Kamienica Zbójców została zaprojektowana jako ośrodek treningowy złodziei, ale ostatecznie okazała się nudnym przerywnikiem w grze. Były tego trzy powody:</p>
              <ol>
                <li>W pobliżu wejścia znajdują się ukryte drzwi, które miały pozwolić ci przebiec przez lokację bez żadnych wyzwań. Opcja była zarezerwowana dla Chaosytów (o ile porozmawiali z właściwą osobą).</li>
                <li>Wszystkie zbiry miały być od początku wrogo do nas nastawione, co miało uniemożliwić okradanie ich. Było tam wiele skryptów, które miały czynić ich agresywnymi, gdy tylko cię zobaczą, ale nie miało to żadnego znaczenia, gdyż byli wrodzy od samego początku. Uczynienie ich neutralnymi pozwoliło wykorzystać wszystkie te skrypty i umożliwiło ich okradanie, co miało być jedynym sposobem dla postaci nie będącej Chaosytą, na przejście lokacji bez walki.</li>
                <li>Bandyci nie mogli biec do wyjścia, by odciąć ci drogę ucieczki, podczas próby przemknięcia przez lokację bez przekradania się.</li>
              </ol>
            </blockquote>
            <p>Ten komponent dotyczy tylko dwóch pierwszych problemów.</p>
          </li>
          <li>
            <p><strong>Mod Los Deionarry</strong></p>
            <p><strong>Z Readme PST-UB:</strong></p>
            <blockquote>
              <p>Co prawda nie umieściłem tego komponentu pośród "zalecanych", gdyż zawiera on znacznie więcej nowej niż przywróconej zawartości, ale mimo wszystko zalecam jego instalację. Jak już wspomniano powyżej, w "Przywróconych rozmowach o losie Deionarry", nie dało się przywrócić wszystkich dialogów dotyczących losu Deionarry, gdyż gracz nie mógł wiedzieć o niektórych sprawach, aż nie było już za późno. Ten mod dodaje znaczną ilość nowej zawartości (w tym sto osiemdziesiąt nowych linii dialogowych), która pozwoli graczowi poznać jej los trochę wcześniej. Po zapoznaniu się z nową zawartością dostępne stanie się też jakieś trzydzieści, do czterdziestu przywróconych linii.</p>
              <p>Jeśli zamierzasz zainstalować ten komponent, to zwróć uwagę na kilka istotnych spraw. Szafka w twoim pokoju w Miejskim Gmachu Rozrywki, którą wcześniej  można było z łatwością otworzyć, teraz pozostanie zamknięta aż do końca tego zadania (przedmioty, które zawierała, zostały przeniesione i pozostają łatwo dostępne). Zadanie będzie można rozpocząć dopiero po powrocie z dłuższej wyprawy poza Sigil. Odwiedź wtedy ważną postać na Placu Szmaciarzy. Zwróć też uwagę na wszelkie podpowiedzi, których Ravela mogła ci udzielić na temat przedmiotów, których nie należy się pozbywać. Będziesz potrzebować jednego z nich do pomyślnego ukończenia zadania. Podpowiedź nie została dodana przeze mnie, jest częścią oryginalnego dialogu. Twój Bezimienny będzie też musiał w ramach tego zadania poradzić sobie samotnie z całkiem wymagającą walką, ale po zakończeniu przygody czeka cię bardzo miła nagroda (warto jednak pamiętać o ograniczeniu dotyczącym zarówno klasy, jak i charakteru). I wreszcie, to nowe zadanie pozwoli zakończyć bardziej sensownie pewną przygodę, która do tej pory zdawała się kończyć raczej nieklimatycznym ślepym zaułkiem.</p>
              <p>Muszę powtórzyć: koniecznie ZACHOWAJ jeden z przedmiotów z Ogrodów Raveli, by ukończyć tę misję. Ten przedmiot ma wiele innych zastosowań, być może będziesz musiał z nich zrezygnować, aby zachować go prawie do końca gry. Ostrzegałem! A jeśli nie możesz otworzyć jednej szafki, co do tej pory zawsze ci się udawało, to przyczyną jest właśnie tan komponent.</p>
              <p>Zawartość tego modułu - oraz powiązanie go z innym, wspomnianym zadaniem - została zatwierdzona przez Chrisa Avellone'a, głównego projektanta Planescape: Torment. Fabuła i dialogi otrzymały też aprobatę Colina McComba, projektanta obszaru, na którym rozgrywa się większość tego zadania.</p>
            </blockquote>
          </li>
          <li>
            <p><strong>Przywrócone oszustwa (niezalecane)</strong></p>
            <p><strong>Z Readme PST-UB:</strong></p>
            <blockquote>
              <p>W rozmowie z Vrisziką istnieje możliwość zakupu "Miecza Wh'ynn" aka "Ostrza Oszustów" oraz "Księgi Oszustw". Opisy tych przedmiotów wskazują, co te przedmioty powinny umożliwiać, chociaż w rzeczywistości żaden z nich nie robi, tego, co powinien. Zostały one odblokowane przez Restoration Pack, który umożliwił ich zakup, zapoznanie się z opisami, a w przypadku Miecza Wh'ynn także skorzystanie z jego mocy (czyli zwyczajny przeskok do finałowej scenki gry, która po prostu wyjawi nam zakończenie, i dlatego właśnie odradzam ten komponent).</p>
              <p>Warto zauważyć, że w rzeczywistości komponent ten przywraca również trzeci przedmiot. Otóż zakup któregoś z przedmiotów od Vrisziki, uczyni dostępnym u Upadłego zupełnie nowy tatuaż (a cóż tego nie robi?).</p>
              <p>Restoration Pack sugerował też przywrócenie niektórych opcji Księgi Oszustw, ale w rzeczywistości wcale tego nie robił. Natomiast wersja z Unfinished Business już tak. A to czyni grę wręcz trywialną i dlatego też nie polecam i tego komponentu (no, chyba że modderom, którzy mogą tym sposobem testować swoje prace, i tylko z tego powodu postanowiłem ten komponent przygotować). Dostępne oszustwa to: Oszustwo Teleportowania, Oszustwo Nieograniczonego Odpoczynku, Oszustwo Bogactwa, Oszustwo Współczynników, Oszustwo Śmierci, Oszustwo Doświadczenia, Oszustwo Dobra i Zła, Oszustwo Prawa i Chaosu.</p>
              <p>Są dwie rzeczy, na które należy zwrócić uwagę w przypadku Księgi Oszustw. Po pierwsze, napisany przez Qwinna PS:T Tweak Pack także zawiera swoją Księgę Oszustw. Różnica polega jednak na tym, że po zainstalowaniu Tweak Packa rozpoczynacie grę, posiadając Księgę od samego początku, a dzięki temu komponentowi musicie na nią zaczekać, aż dotrzecie do Vrisziki (co było... *ahem*... zamierzone), by ją kupić. Przyzwoicie daleko w grze (i wcale nie tanio). Drugą wartą odnotowania sprawą jest to, że ten komponent nie ma nic wspólnego z modem Platter's Tome o' Cheat, którego nigdy nawet nie ściągnąłem, ani na oczy nie widziałem. Dialog, który zobaczycie po użyciu Księgi, jest autorskim dziełem Qwinna. Z kolei rozmowa o Księdze, którą można przeprowadzić z Vrisziką, była zawarta w plikach gry. Nieznacznie zmodyfikowałem w niej tylko listę dostępnych oszustw.</p>
            </blockquote>
            <p><strong>Uwagi dla PST:EE:</strong></p>
            <p>W grę wbudowana jest już potężna konsola kodów, która czyni ten komponent właściwie zbędnym. O jego użyteczności może decydować jedynie fakt, że wszystkie oszustwa podane są w nim w poręcznej formie dialogu.</p>
          </li>
        </ol>
        <div class="back">
          <a class="novisit" href="#top">POWRÓT NA GÓRĘ</a>
        </div>
      </section>

      <!-- ================== C R E D I T S ================== -->
      <section id="credits">
        <h2>Autorzy</h2>
        <h3>PS:T Unfinished Business - Reloaded</h3>
        <p><strong>Argent77:</strong> Greatly revised, modernized and optimized the original code base of PST-UB, and made the mod available for PST:EE.</p>
        <p><strong>Translations:</strong></p>
        <ul>
          <li>French translation updates by mirandir.</li>
          <li>German translation updates by Argent77.</li>
          <li>Italian translation updates by improbabile and Aedan.</li>
          <li>Brazilian Portuguese translation by Felipe.</li>
          <li>Simplified Chinese translation by Hindo's Doom and Mephisto Satan Devil.</li>
          <li>Polish translation updates by memory (Stars of Mystra).</li>
          <li>Russian translation updates by Eugene Vlasov (aka EugVV).</li>
          <li>Spanish translation updates by SrReddy.</li>
        </ul>
        <p><strong>Additional contributors:</strong></p>
        <ul>
          <li>Qwinn's PS:T Fixpack for the Ratbone/Carver fix and the "Restored Tenement of Thugs" component.</li>
          <li>Additional help by lujo.</li>
        </ul>
        <hr class="spacer" />
        <h3>Original PS:T Unfinished Business</h3>
        <p><strong>Qwinn:</strong> This mod would not be possible without his time and effort to create the original PST-UB.</p>
        <p><strong>scient:</strong> Who contributed various engine tweaks for original PST.</p>
        <p><strong>Platter, Cilantro, SKARDAVNELNATE:</strong> Who contributed a considerable amount to the original PST-UB.</p>
        <p><strong>MaeBe and Leila:</strong> For their wonderful work in creating a bestiary portrait for Vrischika (under "alu-fiend") in the new Restored Bestiary Entries component.</p>
        <p><strong>Additional contributors to the original PST-UB (in no particular order):</strong> Chris Avellone (lead designer of Planescape: Torment), Colin McComb, Miloch, Isaya, devsin, Nythrun, Icendoan, Daulmakan, Bearwere, thebigg, Ghildrean, Yakkuz, Arkain, Avantenor, Doctor Who, HomiSite, Zenju, Rhaenys, Immortality, yarpen, W. Irving, tanman, Macbeth, Refiler, PirroEpirote, mirandir and Zyl.</p>
        <hr class="spacer" />
        <h5>Copyright Notice:</h5>
        <div class="important">
          <div>
            <p>Original content from "PS:T Unfinished Business" is copyright by Qwinn.</p>
            <hr class="spacer" />
            <a rel="license" id="license" href="https://creativecommons.org/licenses/by-sa/4.0/">
              <img alt="Creative Commons License" src="https://i.creativecommons.org/l/by-sa/4.0/88x31.png" />
            </a>
          </div>
          <p>Additions and modifications made for &quot;PS:T Unfinished Business - Reloaded&quot; are licensed under the <a rel="license" href="https://creativecommons.org/licenses/by-sa/4.0/">Creative Commons Attribution-ShareAlike 4.0 International License</a>.</p>
        </div>
        <div class="back">
          <a class="novisit" href="#top">POWRÓT NA GÓRĘ</a>
        </div>
      </section>

      <!-- ================== V E R S I O N   H I S T O R Y ================== -->
      <section id="changelog">
        <h2>Historia zmian</h2>
        <h6>Version 1.5</h6>
        <ul>
          <li>Added new component "Restored Tenement of Thugs" for PST:EE</li>
          <li>Converted readmes into html format</li>
          <li>Updated Spanish translation (thanks SrReddy)</li>
          <li>Updated Italian translation</li>
          <li>Updated Brazilian Portuguese translation</li>
          <li>Added Project Infinity metadata</li>
          <li>Added WeiDU SUPPORT information</li>
          <li>Fixed potential display issues with component names in WeiDU.log and Project Infinity</li>
        </ul>
        <hr class="spacer" />
        <h6>Version 1.4</h6>
        <ul>
          <li>Added Simplified Chinese translation (thanks Hindo's Doom and Mephisto Satan Devil)</li>
          <li>Fixed a bug that may cause installation to fail under certain circumstances</li>
        </ul>
        <hr class="spacer" />
        <h6>Version 1.3</h6>
        <ul>
          <li>Updated Russian translation (thanks Eugene Vlasov)</li>
          <li>Improved compatibility of Alu-fiend bestiary image with other mods</li>
          <li>Replaced readme.txt by readme.html (English only)</li>
        </ul>
        <hr class="spacer" />
        <h6>Version 1.2</h6>
        <ul>
          <li>Updated Polish translation and added readme (thanks memory)</li>
          <li>Updated Russian translation (thanks Eugene Vlasov)</li>
          <li>Changed encoding of Russian setup.tra from CP855 to CP866</li>
        </ul>
        <hr class="spacer" />
        <h6>Version 1.1</h6>
        <ul>
          <li>Added Brazilian Portuguese translation (thanks Felipe)</li>
          <li>Fixed various typos</li>
        </ul>
        <hr class="spacer" />
        <h6>Version 1.0 (Initial release)</h6>
        <ul>
          <li>Cleaned up and modernized WeiDU code of the mod</li>
          <li>Made content from PS:T Unfinished Business v4.12 available to PST:EE</li>
          <li>Added new component "Restored Lothar's Abode": Restores creature "Ghoul Stone Golem" and item "Bone Ward" to Lothar's home in the Lower Ward</li>
          <li>Added an improved alu-fiend image intended for Vrischika to the bestiary in PST:EE ("Restored Bestiary Entries")</li>
          <li>Fixed a container polygon in the Festhall Private Quarters that overlapped the blocking door polygon. It allowed the player to access the content prematurely, in both PST and PST:EE ("Expanded Deionarra's Truth mod")</li>
          <li>Restored a generic acoustic feedback when copying spells to the spellbook in PST:EE ("Restored Party Comments and Banters")</li>
          <li>Fixed dialog conditions of fiends in SCB to return the pendant only after making a deal with them ("Restored Pendant of Yemeth Quest")</li>
          <li>Resolved a dead end if the party entered the Mausoleum without an empty purse in their possession ("Restored Candlestick Quest")</li>
          <li>Moved a portal to a more appropriate location ("Restored Candlestick Quest")</li>
          <li>Turned "Restored More Morte Mortuary Moments" into two subcomponents: Install "Everything" or "Comments only"</li>
          <li>Added more items ("Restored Items")</li>
          <li>Updated French translation and added readme (thanks mirandir)</li>
          <li>Updated German translation and added readme</li>
        </ul>
        <div class="back">
          <a class="novisit" href="#top">POWRÓT NA GÓRĘ</a>
        </div>
      </section>
    </main>
  </body>
</html>
